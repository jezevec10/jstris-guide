# Przewodnik Jstris

Witaj w Jstris! Jstris to prosta gra sieciowa polegająca na układaniu spadających bloków. Jstris jest znany ze swojej szybkiej rozgrywki i przyciąga utalentowanych graczy z całego świata. Ten przewodnik wprowadzi Cię do prostych funkcji tej gry.

- - -

**Spis treści**

- [Przegląd](#przegląd)
- [Sterowanie](#sterowanie)
- [Tryb wieloosobowy](#tryb-wieloosobowy)
  - [Pokój Domyślny](#pokój-domyślny)
  - [Pokój z botami](#pokój-z-botami)
  - [Pokój 1 na 1](#pokój-1-na-1)
  - [Powolny pokój](#powolny-pokój)
  - [Pokój z mapami](#pokój-z-mapami)
- [Tryb jednoosobowy](#tryb-jednoosobowy)
  - [Sprint](#sprint)
  - [Cheese Race](#cheese-race)
  - [Ultra](#ultra)
  - [Przetrwanie](#przetrwanie)
  - [Mapy](#mapy)
  - [20TSD](#20tsd)
- [Konfiguracja](#konfiguracja)
  - [Tablica ataków i kombo](#tablica-ataków-i-kombo)
  - [Rozłożenie śmieci](#rozłożenie-śmieci)
  - [Blokowanie śmieci](#blokowanie-śmieci)
  - [Bloki](#bloki)
  - [Randomizer](#randomizer)
  - [Podgląd](#podgląd)
  - [Solidne śmieci](#solidne-śmieci)
  - [Opóźnienie blokady](#opóźnienie-blokady)
  - [Opóźnienie czyszczenia](#opóźnienie-czyszczenia)
  - [Poziom grawitacji](#poziom-grawitacji)
  - [Opóźnienie śmieci](#opóźnienie-śmieci)
  - [Nieuporządkowanie](#nieuporządkowanie)
  - [Zestawy ustawień](#zestawy-ustawień)
  - [Tryby gry](#tryby-gry)
- [Często zadawane pytania](#często-zadawane-pytania)
  - [P: Czy mogę dodać bota do mojego prywatnego lub własnego pokoju?](#p-czy-mogę-dodać-bota-do-mojego-prywatnego-lub-własnego-pokoju)
  - [P: Co znaczą te wszystkie skróty w tabeli Rezultatów Gry?](#p-co-znaczą-te-wszystkie-skróty-w-tabeli-rezultatów-gry)
  - [P: Co to jest DAS?](#p-co-to-jest-das)
  - [P: Co to jest ARR?](#p-co-to-jest-arr)
  - [P: Co to jest finezja?](#p-co-to-jest-finezja)
  - [P: Czy mogę utworzyć prywatny pokój?](#p-czy-mogę-utworzyć-prywatny-pokój)
  - [P: Czy mogę grać w Jstris bez dostępu do sieci?](#p-czy-mogę-grać-w-jstris-bez-dostępu-do-sieci)
- [Dodatkowe informacje](#dodatkowe-informacje)

- - -

## Przegląd

Jstris używa tych samych podstawowych mechanik co inne układanki ze spadającymi klockami tego typu. Zasady tej gry są w większości zgodne z wytycznymi na których podstawie tworzone są oficjalne gry. Godną uwagi cechą tej gry jest jej rozległe użycie powtórek. W każdym trybie gry w którym grasz i który ukończyłeś/aś, powtórka będzie automatycznie wygenerowana dla Ciebie. Oglądanie i analizowanie swoich własnych gier jest integralną częścią doskonalenia swojej rozgrywki. Powtórki Jstrisa bardzo ułatwiają owe analizy.

W przeciwieństwie do innych stron, bądź pewny że rankingi Jstrisa są kompletnie czyste i pozbawione oszustów. Moderatorzy skrupulatnie usuwają podejrzane rekordy by mieć pewność że lista globalnych osiągnięć jest warta zaufania.

Możesz grać bez rejestrowania się, lecz by używać wszystkich funkcji tej strony, stworzenie konta jest zalecane. By to zrobić, kliknij na przycisk *Zarejestruj się* w prawym górnym rogu. Wymagane są jedynie: e-mail, nazwa użytkownika i hasło. Z kontem, możesz zobaczyć mnogość statystyk, włącznie z twoimi Najlepszymi Czasami w trybach jednoosobowych, statystykami z gier wieloosobowych, statystykami postępów, powtórkami, i wiele innych. Możesz także zobaczyć siebie w Rankingu (wyniki użytkowników niezarejestrowanych są pominięte).

![introduction][image2]
- - -

## Sterowanie

Jstris pozwala graczom na dostosowanie swojego sterowania w dowolnym czasie w menu **Ustawienia** zlokalizowanym pod planszą. Domyślnie sterowanie wygląda następująco:

|   Polecenie      | Domyślny klawisz |
| ---------------- | ---------------- |
| Przesuń w lewo   | strzałka w lewo  |
| Przesuń w prawo  | strzałka w prawo |
| Upuść miękko     | strzałka w dół   |
| Upuść twardo     | spacja           |
| Obróć w lewo     | z                |
| Obróć w prawo    | strzałka w górę  |
| Obróć o 180°     | a                |
| Przytrzymaj blok | c                |

## Tryb wieloosobowy

### Pokój domyślny

Po wejściu na stronę, wszyscy gracze są natychmiast wrzuceni do **Pokoju domyślnego**, w którym znajdziesz graczy z każdego poziomu uzdolnienia.

Gra w domyślnym pokoju może być ciężka! Unikalną cechą Jstrisa jest to, że wrzuca początkujących i światowej klasy przeciwników, włącznie ze wszystkimi pomiędzy, w jedną arenę! Jeżeli jesteś zmęczony grą i chcesz po prostu oglądać, użyj komendy `/spectate` lub `/spec`. Jeśli chcesz zagrać ponownie, użyj komendy `/play`.

### Pokój z botami

Pokój domyślny nie jest jedynym dostępnym pokojem. By zobaczyć pełną listę pokoi, wciśnij przycisk *lobby* blisko lewego dolnego rogu twojej planszy. Drugim najpopularniejszym pokojem na Jstris jest zazwyczaj **Pokój z botami**, nazwany tak ponieważ w nim występuje co najmniej jeden Bot. Bot jest zawsze umiejscowiony w prawym górnym rogu przeciwników. Łatwo da się go zauważyć przez swój unikalny czerwony kolor.

![MisaMino bot in opponents view][image4]

W Jstris występują 4 boty. Wymienione są poniżej, posortowane zgodnie z ich siłą, wraz z komendami do zmiany bota, wpisywane do okienka czatu.

- MisaMino: `/changeBot misamino`
- ColdClear
- Freybot
- Dellacherie
- ~~Real_Block: `/changeBot real`~~ (usunięty dnia *&lt;insert date of removal here&gt;*)
- ~~jez_Block: `/changeBot jez`~~ (usunięty dnia 21.09.2018)
- ~~Fool bot: `/changeBot fool`~~ (usunięty dnia 21.09.2018)

*\*Zwróć uwagę na to że wszystkie komendy muszą być wykonane pomiędzy grami. Wszystkie komendy wykonane w trakcie gry nie dadzą żadnych rezultatów.*

MisaMino jest jak na razie najmocniejszym botem, być może nawet najsilniejszym botem stawiającym spadające bloki kiedykolwiek stworzonym. Kiedy zestawiony z maksymalną prędkością 5 PPS (Pieces Per Second - bloków na sekundę), MisaMino staje się potężnym przeciwnikiem który rozwala nawet najsilniejszych ludzi w pojedynku. Jednakże osiągi bota są dużo słabsze gdy w Pokoju z botami znajduje się powyżej 5 ludzi - może natychmiast przegrać. To nas prowadzi do naszej następnej komendy: `/botPPS`.

Prędkość bota może być zmieniona. By to zrobić, wpisz `/bot ?` - w miejsce `?` wpisz jakąkolwiek liczbę pomiędzy 0.3 a 5. Na przykład, gdybym chciał by bot grał z prędkością 2 PPS, wpisałbym `/bot 2`. Gdybym chciał by bot grał z prędkością 1,73 PPS, wpisałbym `/bot 1.73`. Zwróć uwagę, by użyć kropki jako separatora dziesiętnego, a nie przecinka!

### Pokój 1 na 1

W **Pokoju 1 na 1** może grać maksimum 2 użytkowników, jednakże każdy może dołączyć i oglądać nawet jeśli pokój jest pewny. Użyj tego pokoju aby powalczyć ze swoimi znajomymi albo by zawalczyć przeciwko godnemu przeciwnikowi. Jeżeli zapisujesz wyniki, i chcesz je zresetować, użyj komendy `/resetCounter` - wszystkie wyniki zostaną zresetowane do 0.

### Powolny pokój

Chcesz pograć ze znajomym ale różnica poziomów uzdolnienia pomiędzy wami jest zbyt wysoka? Albo może po prostu zaczynasz i jesteś zmęczony przegrywaniem niemalże natychmiastowo w Pokoju z botami zdominowanym przez profesjonalnych graczy? A może po prostu chciałbyś/chciałabyś poćwiczyć efektywność w swojej grze poprzez eliminację prędkości z równania? Dla tychże okazji znajduje się Powolny pokój. Domyślne ograniczenie prędkości Powolnego pokoju to 1.5 PPS, co oznacza że gracz nie może przekroczyć 1.5 PPS przez zbyt długi czas. Jakiekolwiek próby przekroczenia tej prędkości spowodują, że gracz nie może upuszczać bloków przez chwilę. Dodatkowo, Powolny Pokój posiada opóźnienie przy czyszczeniu linii o długości 500 ms. To oznacza, że po każdym wyczyszczeniu linii, musisz poczekać 500 ms zanim możesz kontrolować następne klocki. Wszystkie Powolne pokoje są oznaczone małym prędkościomierzem - [SPEEDOMETER_ICON]. Własne Powolne pokoje mogą mieć dowolne ograniczenie prędkości pomiędzy 0 PPS a 20 PPS.

![the lobby, where you can join and create rooms][image5]

### Pokój z mapami

**Pokój z mapami** to miejsce, gdzie musisz jak najszybciej wyczyścić losowe mapy stworzone przez użytkowników. (D=?%) wyświetlane obok każdej mapy to poziom trudności (centyl) tej mapy. 0% to najłatwiejsze mapy, 100% to najtrudniejsze mapy. Mapy które wymagają Perfekcyjnego Wyczyszczenia nie są w puli wybieranych map.

- - -

## Tryb jednoosobowy

### Sprint

Będący podstawowym trybem z prostym celem, **Sprint** jest najpopularniejszym trybem jednoosobowym w Jstris. Wyczyść X linii tak szybko, jak tylko potrafisz. Jstris oferuje Sprinty na 20, 40, 100 i 1000 linii.

### Cheese Race

Będącym mniej bezczelnym i bardziej analitycznym trybem niż Sprint, **Cheese Race** wymaga więcej myślenia - musisz przekopać się przez linie śmieci jak naszybciej i/lub jak najefektywniej. Jstris oferuje Cheese Race na 10, 18 i 100 linii, oraz nieskończony Cheese Race.

### Ultra

**Ultra** jest trybem, gdzie w czasie 2 minut musisz osiągnąć jak najwyższy wynik. Ultra wynagradza zaawansowane techniki takie jak T-spiny i Back-to-Back, które są użyteczne także przy wysyłaniu potężnych ataków do swoich przeciwników w trybie wieloosobowym.

### Przetrwanie

**Przetrwanie** to najprawdopodobniej najbardziej wyzywający tryb jednoosobowy tej gry. **Przetrwanie** jest bardzo podobny do Cheese Race, jednak śmieci są dodawane do twojej planszy stale co sekundę. Przetrwaj przeciwko szybko podnoszącym się śmieciom jak najdłużej, jak tylko potrafisz.

### Mapy

Późno w roku 2018, Tryb **Mapy** został wprowadzony do Jstrisa. Mapy wprowadzają element kreatywności oraz przygotowywują graczy na efektywne przekopywanie się przez trudne lub dziwne pozycje. Stwórz swoją własną mapę w *Projektancie map*. Gdy opublikujesz mapę, gracze z całego świata mogą rozgrywać ją i walczyć o jak najlepszy czas. Mapy posiadają limit 5 publikacji na dzień oraz 10 nieopublikowanych map w kolejce. Każda mapa posiada ranking. Na każdej mapie rozdawane są 3 medale - Złoty za pierwsze miejsce, Srebrny za drugie miejsce i Brązowy za trzecie miejsce. Stań na podium mapy by wygrać medale i zabezpieczyć swoje miejsce w rankingu!

*\*Zwróć uwagę na to, że ranking Map aktualizuje się tylko kilka razy dziennie, więc nowe zmiany nie są natychmiastowe.*

### 20TSD

Celem tego trybu jest osiągnięcie jak największej ilości Podwójnych T-spinów. Gra kończy się jeżeli twoje wyczyszczenie linii nie jest podwójnym T-spinem. Tryb jest nazwany 20TSD, ponieważ oryginalnym konceptem było wykonanie sprintu na 40 linii używając 20 podwójnych T-spinów (20 x 2 = 40). Gra w trybie 20TSD nie kończy się po osiągnięciu 20 podwójnych T-spinów. Niektórzy teraz regularnie przekraczają barierę 20 podwójnych T-spinów.

- - -

## Konfiguracja

By zobaczyć konfigurację dowolnego pokoju na Jstris, użyj komendy `/config`. Teraz omówmy każde z ustawień.

### Tablica ataków i kombo

Domyślna tablica ataków i kombo w Jstris (która może być dostosowana w prywatnych pokojach) wygląda następująco:

| Typ ataku                     | Wysłane linie |   | Kombo   | Wysłane linie |
| :---------------------------- | ------------: | - | ------: | ------------: |
| 0 linii                       |         **0** |   |       0 |        **+0** |
| 1 linia (single)              |         **0** |   |       1 |        **+0** |
| 2 linie (double)              |         **1** |   |       2 |        **+1** |
| 3 linie (triple)              |         **2** |   |       3 |        **+1** |
| 4 linie                       |         **4** |   |       4 |        **+1** |
| TSD (Podwójny T-spin)         |         **4** |   |       5 |        **+2** |
| TST (Potrójny T-spin)         |         **6** |   |       6 |        **+2** |
| TSS (Pojedynczy T-spin)       |         **2** |   |       7 |        **+3** |
| MTSS (Pojedynczy T-spin Mini) |         **0** |   |       8 |        **+3** |
| Perfekcyjne Wyczyszczenie     |        **10** |   |       9 |        **+4** |
| Back-to-Back                  |        **+1** |   |      10 |        **+4** |
|                               |               |   |      11 |        **+4** |
|                               |               |   |     12+ |        **+5** |

### Rozłożenie śmieci

W Jstris dostępne jest 8 różnych systemów rozłożenia wysyłanych śmieci w grach wieloosobowych. One są następująco:

- Targets (Cele) `/set garbage targets`
- Divide (Podzielone równo) `/set garbage divide`
- To all (Do wszystkich) `/set garbage toAll`
- To least (Do najmniejszej) `/set garbage toLeast`
- To most (Do największej) `/set garbage toMost`
- To self (Do siebie) `/set garbage toSelf`
- Random (Losowo) `/set garbage random`
- Roulette (Ruletka) `/set garbage roulette`

**Targets (Cele)** to zawsze domyślny (z wyłączeniem Pokoju drużynowego) i jak na razie najbardziej popularny system rozłożenia śmieci. W systemie Targets, cel jest co jakiś stały czas przesuwany pomiędzy wszystkie osoby w pokoju. Wysyłasz śmieci do osoby która jest akurat na twoim celowniku.

W systemie **Divide (Podzielone równo)**, śmieci które wysyłasz są równo podzielone pomiędzy wszystkich graczy. Na przykład, w pokoju z dwoma innymi przeciwnikami, jeśli wyślesz podwójnego T-spina (4 linie), każdy z twoich przeciwników odbierze 2 linie.

W systemie **To all (Do wszystkich)**, śmieci które wysyłasz są wysyłane do każdego gracza w pokoju. Na przykład, jeżeli wyślesz Perfekcyjne Wyczyszczenie (10 linii), każdy z 4 przeciwników odbierze 10 linii, co łącznie daje 40 linii. Jak możesz zauważyć z tego przykładu, pokoje z tym systemem mają tendencję do posiadania bardzo szybkich, szalonych gier, z szybko unoszącymi się śmieciami.

W systemie **To least (Do najmniejszej)**, śmieci które wysyłasz są wysyłade do osoby która *odebrała* najmniej śmieci jak do tej pory. Na przykład, w pokoju z trzema innymi przeciwnikami, wysyłasz 4 linie. Przeciwnik A odebrał 50 linii jak do tąd w momencie w którym atak został wysłany przez Ciebie. Przeciwnik B odebrał 53 linie. Przeciwnik C odebrał 58 linii. Ponieważ przeciwnik A odebrał najmniej linii jak do tąd, 4 linie zostaną wysłane do przeciwnika A.

W systemie **To most (Do największej)**, śmieci które wysyłasz są wysyłane do osoby która *wysłała* najwięcej śmieci jak do tej pory. W skrócie, atakujesz najsilniejszą osobę w pokoju.

W systemie **To self (Do siebie)**, śmieci wysyłasz do samego siebie. System niepraktyczny w trybie wieloosobowym, ale może być użyteczny jeżeli chcesz poćwiczyć samemu z tym systemem.

W systemie **Random (Losowo)**, śmieci które wysyłasz są wysyłane do losowego gracza. Prawdopodobnie najuczciwszy system rozłożenia śmieci.

W systemie **Roulette (Ruletka)**, śmieci które wysyłasz są wysyłane do losowego gracza, *wliczając w to siebie*.

### Blokowanie śmieci

W Jstris występują 4 systemy blokowania śmieci:

- Full (Pełny)
- Limited (Ograniczony)
- None (Żaden)
- Instant (Natychmiastowy)

**Full (Pełny)** to domyślny system blokowania śmieci w Jstris. Inne klienty używające systemu **Full** to *TF* (pokoje e+), *TOP* oraz *TE:C*. W tym systemie nadchodzące śmieci pojawiają się jako czerwony pasek po prawej stronie planszy. Śmieci nie podnoszą się, dopóki nie upuścisz klocka, który nie czyści linii. Ilość śmieci może być zredukowana poprzez wysyłanie linii (na przykład czyszcząc 4 linie na raz). Dopóki czyścisz linie (na przykład podczas kombo), śmieci nie będą się podnosić, dopóki nie skończysz swojego kombo.

**Limited (Ograniczony)** system blokowania śmieci jest bardzo podobny do Full (Pełnego) z jedną różnicą. Nadchodzące śmieci są wstawiane po upuszczeniu klocka, nie ważne czy ten klocek wyczyścił linię czy też nie. Innymi słowami, nadchodzące śmieci mogą być wstawione podczas wykonywania kombo, w przeciwieństwie do systemu Full. Tak jak w Full, możesz redukować ilość śmieci poprzez wysyłanie linii. Klienty które używają systemu Limited to na przykład *PPT2*, *PPT*, *TB* i *TF* (oprócz pokoi e+).

W systemie **None (Żadnym)**, śmieci nigdy nie mogą być zredukowane lub zniwelowane. Nadchodzące śmieci najpierw się pojawią jako czerwony pasek (tak jak w Full i Limited) a potem będą wstawione na twoją planszę jak tylko upuścisz klocek. Jeśli przeciwnik wyśle ci 10 linii, nawet jeśli wyczyścisz 4 linie twoim następnym klockiem, ilość śmieci nie będzie ograniczona do 6. Zamiast tego, ty wciąż otrzymasz 10 linii śmieci podczas gdy 4 linie zostaną wysłane do przeciwnika.

W systemie **Instant (Natychmiastowym)** nie ma czeronego paska. Gdy przeciwnik atakuje, śmieci pojawią się natychmiast na twojej planszy. Nie da się ich zablokować.

|                          | Czerwony pasek (kolejka) | Blokowanie? |
| ------------------------ | :----------------------: | :---------: |
| Full (Pełny)             |           Tak            |     Tak     |
| Limited (Ograniczony)    |           Tak            |     Tak     |
| None (Żaden)             |           Tak            |     Nie     |
| Instant (Natychmiastowy) |           Nie            |     Nie     |

### Bloki

W Jstris występuje 8 rodzajów bloków.

- Standard (Standardowe)
- Big (Duże)
- ARS
- Penta (Pentomino)
- M123
- All-29 (Wszystkie 29)
- C2RS
- O-spin

**Standard (Standardowe)** Podstawowy zestaw 7 tetromino który znasz i kochasz. Najczęściej używane, domyślne bloki.

**Big (Duże)** 7 tetromino, jednak te bloki są czterokrotnie większe. Zadają one masywne obrażenia.

**ARS** 7 tetromino posiadająych ARS (Arika Rotation System), włącznie ze sprawdzaniem centralnej kolumny. Zaimplementowane przez NueSB.

**Penta (Pentomino)** 18 różnych pentomino.

**M123** Bloki składające się z 1, 2 lub 3 kwadratów (mino). Łącznie 4 unikalne bloki M123.

**All-29** Wszystkie bloki składające się z 1, 2, 3, 4 lub 5 kwadratów (mino) - łącznie 29 unikalnych bloków. Bloki Standard, M123 i Penta w jednym worku.

**C2RS** 7 tetromino posiadających system obrotów z gry Cultris 2.

**O-spin** 7 tetromino posiadających żartobliwy system obrotów. W tym systemie możliwy jest potrójny O-spin (2x obrót w lewo) i poczwórny O-spin (1x obrót w prawo). Możliwe są też inne niekonwencjonalne spiny, ponieważ tablica przesunięć posiada 15 przesunięć. Dla porównania, SRS posiada ich tylko 4.

### Randomizer

Randomizery to systemy losujące w jakiej kolejności i jakie dostaniesz kolejne bloki. Jstris posiada 11 różnych randomizerów:

- 7-bag
- 14-bag
- Classic
- C2Sim
- One block
- Two block
- One 7-bag
- One 14-bag
- Repeat+7b
- BSblock+7b
- BigBlock+7b

**7-bag** to standardowy i domyślny randomizer. Wyobraź sobie mały worek z każdym z 7 różnych bloków. Wyjmujesz bloki z worka, jeden po jednym, dopóki worek nie zostanie opróżniony. Następnie dostajesz kolejny workek z każdym z 7 bloków. Następnie znowu wyjmujesz bloki jeden po jednym. I tak w kółko. Tak działa 7-bag.

**14-bag** jest podobny do 7-bag, jednak worek jest 2 razy większy. Worek tym razem posiada po 2 z każdego z 7 różnych bloków. Jeszcze raz, wyjmujesz klocki z worka, jeden po jednym, dopóki worek nie zostanie opróżniony. I tak w kółko.

**Classic** daje ci losowe klocki. Układanie klocków z tym randomizerem jest wyzywające.

**C2Sim** Symulacja randomizera z gry Cultris 2, objaśnionego w tym [poście napisanym przez Integration](http://harddrop.com/forums/index.php?showtopic=5080&st=0&p=71443&#entry71443).

**One block** Ten randomizer na początku losuje blok. Przez całą grę będziesz otrzymywać jedynie ten jeden blok.

**Two block** Ten randomizer jest podobny to One Block, jednak on losuje 2 bloki, które będziesz otrzymywać naprzemiennie przez całą grę.

**One 7-bag** Na początku gry jest losowany losowy ciąg 7 różnych bloków. Ten ciąg będzie zapętlony przez całą grę. Używany przez *TE:C* w trybach Relax jeśli *Tetromino Order* zostanie ustawiony na *Fixed*.

**One 14-bag** Na początku gry jest losowany losowy ciąg 14 bloków - po 2 z 7 różnych bloków. Ten ciąg będzie zapętlony przez całą grę.

**Repeat+7b** Działa jak 7-bag, jednak dowolny klocek w worku może zostać powtórzony 1-7 razy.

**BSblock+7b** 7-bag, jednak może on dodać bloki z innych zestawów (dlatego w nazwie jest BS - Block Sets), takich jak pentomino lub duże bloki.

**BigBlock+7b** 7-bag, jednak mogą się w nim pojawiać duże bloki.

### Podgląd

Domyślnie Jstris ma podgląd na następne 5 klocków. We własnych pokojach możesz ustawić podgląd na od 0 do 5 klocków.

### Solidne śmieci

Solidne śmieci to niewyczyszczalne śmieci które nadchodzą z dołu planszy by “pośpieszyć” grę tak aby nie przedłużała się w nieskończoność. Solidne śmieci są ciemniejsze niż zwykłe śmieci. W domyślnych pokojach, solidne śmieci zaczynają się pojawiać od 2 minuty gry. Solidne śmieci są dostosowywalne we własnych pokojach.

![Solid Garbage][image7]

### Opóźnienie blokady

Opóźnienie blokady określa, ile czasu klocek może zostać na ziemi, zanim ten klocek zostanie zablokowany. W Jstris występują trzy typy opóźnienia blokady które mogą być dostosowane. Pierwszy (L1) określa przez jaki czas klocek może pozostać na ziemi nieruchomo, zanim ten klocek zostanie zablokowany. Domyślne opóźnienie L1 to 500 ms. Drugi (L2) określa przez jaki czas klocek może pozostać na ziemi, jeśli jest on poruszany w lewo/prawo, zanim ten klocek zostanie zablokowany. Domyślne opóźnienie L2 to 5000 ms (5 s). Zwróć uwagę na to, że jeśli klocek jest obrócony, opóźnienie L2 zostaje zresetowane i klocek może pozostać aktywny przez czas dłuższy niż 5000 ms.
Trzeci, L3, określa przez jaki czas klocek może być aktywny, zanim zostanie automatycznie upuszczony bez Twojej zgody. Domyślne opóźnienie L3 to 20000 ms (20 s).

### Opóźnienie czyszczenia

Opóźnienie czyszczenia to stała ilość czasu która przemija po wyczyszczeniu linii. Podczas tego czasu nic nie możesz zrobić. Wiele klasycznych układanek ze spadającymi klockami takich jak PPT używają opóźnienia czyszczenia. Jstris domyślnie nie posiada opóźnienia czyszczenia, i w większości nie jest ono używane w tej grze. Jednak można owe opóźnienie włączyć we własnych pokojach. Zakres opóźnienia czyszczenia można dostosować od 0 ms do 6000 ms.

### Poziom grawitacji

Poziom grawitacji określa co jaki czas klocki spadają na dół planszy automatycznie. Grawitacja może być dostosowana za pomocą poziomów od 0 do 28. Domyślny poziom grawitacji to 1. Jeśli grawitacja jest ustawiona na 0, klocki nie będą spadać dopóki nie zostaną automatycznie zablokowane po 20-sekundowym okresie opóźnienia blokady L3. Poziom grawitacji 28 jest równy 20G, co znaczy że klocki będą spadać natychmiast z góry na dół.

### Opóźnienie śmieci

Opóźnienie śmieci to stały okres czasu pomiędzy dostaniem śmieci do czerwonego paska a wstawieniem tych śmieci na planszę. Domyślnie, to opóźnienie jest ustawione na 500 ms. Można je dostosować we własnych pokojach w zakresie of 0 ms do 60000 ms. Dłuższe opóźnienie śmieci pozwala na postawienie większej ilości klocków zanim śmieci zostaną wstawione na planszę, podczas gdy krótsze opóźnienie śmieci pozwala na postawienie mniejszej ilości klocków zanim śmieci zostaną wstawione na planszę. Innymi słowy - im dłuższe opóźnienie śmieci, tym więcej szans na zablokowanie ich efektywnie.

### Nieuporządkowanie

Nieuporządkowanie określa jak ciężko jest przekopać się przez różne typy śmieci. By zmienić nieuporządkowanie śmieci w pokoju, użyj komendy `/set messiness ?` - w miejsce `?` wpisz jakąkolwiek liczbę pomiędzy -100 a 100. -100 to najmniejsza wartość nieuporządkowania - dziury w śmieciach będą się pojawiać tylko w jednej kolumnie przez całą grę (lewy obrazek). 100 to największa wartość nieuporządkowania - dziury w śmieciach będą się pojawiać na wszystkich 10 kolumnach, sprawiając że jest dużo ciężej przez nie przekopać (prawy obrazek).

![Unmessy (-100)][image10] 
![Messy (100)][image1]

### Zestawy ustawień

Jeżeli polubiłeś/aś jakąś konfigurację pokoju i chałbyś/chciałabyć do niej szybko powrócić, możesz zapisać ustawienia pokoju jako zestaw ustawień.

Aby to zrobić, wciśnij *Lobby*, następnie *Utwórz pokój*, a następnie wciśnij kartę *Prosty* lub *Wszystkie*. Gdy już ustawisz wszystkie ustawienia według uznania, wciśnij przycisk *Zapisz* by wygenerować dane zestawu ustawień. Skopiuj je, a później wklej je w pole tekstowe obok "Preset data" na stronie [Prześlij nowy zestaw ustawień](/presets/submit).

Po wysłaniu zestawu ustawień możesz go zobaczyć wraz z wszystkimi innymi zestawami ustawień wysłanymi przez użytkowników na [liście niestandardowych zestawów ustawień](/presets). Możesz później łatwo stworzyć ponownie ten pokój bez konieczności ustawiania wszystkich ustawień ponownie. Po prostu kliknij *Utwórz pokój*, następnie *Użyj niestandardowego zestawu ustawień*, a później wpisz tytuł lub numer ID (identyfikator) tego zestawu ustawień.

### Tryby gry

Jstris posiada 7 różnych trybów gry możliwych do wyboru podczas tworzenia nowego pokoju:

- Standard
- Zespół
- Cheese
- Live Sprint
- Live Cheese
- Live Survival
- Live Maps v0.1

**Standard** to standardowy tryb wieloosobowy.

**Zespół** tworzy własny Pokój drużynowy. Wybierz swoją drużynę, czerwoną albo niebieską, i walcz o honor dla swojej drużyny. By ustawić swoją własną nazwę drużyny, użyj komendy `/set teamName ?` - w miejsce `?` wstaw swoją nazwę drużyny. 

![team game in progress][image11]

**Cheese** tworzy nowy "Cheese Room". Gry w tym pokoju zaczynają się z 10 liniami śmieci z dziurami niczym w serze szwajcarskim (stąd nazwa trybu - Cheese - ser). Pierwsza osoba, która się przekopie do dołu planszy wygrywa. 10 linii jest zbyt proste dla ciebie? Dostosuj ilość linii śmieci za pomocą komendy `/set height ?` - w miejsce `?` wstaw dowolną liczbę pomiędzy 1 a 20.

**Live Sprint** pozwala Ci grać w Sprint przeciwko przeciwnikowi (lub przeciwnikom). Pierwsza osoba która ukończy Sprint wygrywa. Domyślnie ustawienie tego trybu to Sprint na 40 linii, ale możesz zmienić cel Sprintu używając tych komend:

- 20 linii:     `/set gamemode sprint20`
- 40 linii:     `/set gamemode sprint40`
- 100 linii:    `/set gamemode sprint100`
- 1000 linii:   `/set gamemode sprint1000`

Jeśli uda ci się osiągnąć nowy rekord personalny Sprintu w Live Sprint, niestety nie możesz go dodać do swojego konta ponieważ ten Sprint będzie zawarty w powtórce trybu Live, a nie w standardowej powtórce. Możesz wciąż zapisać tą powtórkę do swoich ulubionych jeśli chcesz ją zatrzymać dla siebie.

**Live Cheese** pozwala Ci grać w Cheese Race przeciwko przeciwnikowi (lub przeciwnikom). Live Cheese jest bardzo podobny do Cheese z tą różnicą że nie możesz dostosować linii śmieci poza domyślnym wyborem Cheese Race na 10, 18 i 100 linii. Domyślnie ustawienie tego trybu to Cheese Race na 10 linii, ale możesz zmienić cel tego trybu używając tych komend:

- 10 linii:     `/set gamemode cheese10`
- 18 linii:     `/set gamemode cheese18`
- 100 linii:    `/set gamemode cheese100`

**Live Survival** pozwala Ci grać w Przetrwanie przeciwko przeciwnikowi (lub przeciwnikom). Wygrywa osoba która przetrwa najdłużej.

**Live Maps v0.1** pozwala Ci stworzyć własny Pokój z mapami. Wszystko w tym pokoju działa tak samo jak w Pokoju z mapami.

## Często zadawane pytania

### P: Czy mogę dodać bota do mojego prywatnego lub własnego pokoju??

Odp: Nie, obecnie posiadamy jedynie jednego bota na Jstris, który stacjonuje w Pokoju z botami. Jednak jest możliwość, że możliwość dodania botów do własnego pokoju będzie możliwe.

### P: Co znaczą te wszystkie skróty w tabeli Rezultatów Gry?

Odp: B2B = back-to-back. B2Bpm = ilość back-to-back na minutę. APM = atak na minutę. SPM = ilość wysłanych linii na minutę. PPS = klocki na sekundę. Rep = Powtórka.

![game results table][image9]

### P: Co to jest DAS?

Odp: DAS to czułość ruchu klocka na boki. DAS oznacza Delayed Auto Shift - opóźnione automatyczne przesunięcie. DAS kontroluje, jak długo musisz trzymać przycisk do ruchu w lewo/prawo zanim klocek zacznie się poruszać w twoją pożądaną stronę. Z krótkim DAS nawet najbardziej lekkie naciśnięcie klawisza spowoduje że klocek zacznie się ruszać. Z długim DAS, musisz trzymać klawisz przez dłuższy czas zanim klocek zacznie się poruszać. Profesjonalni gracze zazwyczaj używają niskich wartości DAS ponieważ zwiększona czułość pozwala im grać szybciej. Domyślny DAS w Jstris to 133 (ms). Jeśli kontrola wciąż się wydaje być zbyt czuła, zwiększ DAS dopóki nie zaczniesz czuć się komfortowo. Jeśli kontrola zaczyna wydawać się być zbyt powolna, zmniejsz DAS. Dostosuj DAS do swoich upodobań.

### P: Co to jest ARR?

Odp: ARR to inna forma czułości ruchu klocka na boki. ARR oznacza Auto Repeat Rate - okres automatycznego powtarzania. ARR kontroluje, jak szybko klocek będzie się przesuwać w lewo/prawo. ARR jest trochę prostszy do zrozumienia niż DAS. Z krótkim ARR, klocki przesuwają się gwałtownie w pożądanym kierunku podczas trzymania przycisku do ruchu w lewo/prawo. Z długim ARR, klocki będą poruszać się powoli w pożądanym kierunku podczas trzymania przycisku do ruchu w lewo/prawo. Domyślny ARR w Jstris to 10 (ms).

### P: Co to jest finezja?

Odp: Finezja to najbardziej efektywny sposób na przesunięcie klocka. Dobra finezja jest ważna dla szybszej i płynniejszej gry. Licznik finezji określa ile błędów finezji zostało popełnionych. Finezja równa 0 określa że nie popełniłeś/aś żadnych błędów finezji. Im licznik finezji jest bliższy 0, tym lepiej. Odpowiedniej finezji trzeba się nauczyć by wiedzieć co robić. Istnieje wiele zasobów w Internecie wyjaśniających finezję. To wideo jest niezłym wstępem: [Tutorial: How to Play Fast!](https://youtu.be/_QBs703nOnk?t=502).

### P: Czy mogę utworzyć prywatny pokój?

Odp: Tak. Wciśnij *Lobby*, następnie *Utwórz pokój*, następnie zaznacz pole obok *Prywatny*. Skopiuj link to pokoju i podaj go osobie którą chcesz zaprosić do swojego pokoju. Podpowiedź: Uzyskaj link do jakiegokolwiek pokoju, publicznego lub prywatnego, używając komendy `/link`.

### P: Czy mogę grać w Jstris bez dostępu do sieci?

Odp: Tak. By grać w Jstris bez dostępu do sieci, musisz najpierw pobrać Jstris kiedy jesteś połączony/połączona do sieci. Aby to zrobić, kliknij prawym przyciskiem myszy na stronę główną, wciśnij "Zapisz stronę jako...", a następnie pobierz plik HTML. Miej to na uwadze, że tylko tryby jednoosobowe są grywalne bez dostępu do sieci, a wyniki nie będą zapisywane.

- - -

## Dodatkowe informacje

Jstris działa w 100% na darowiznach. Jstris nie posiada żadnych reklam. Z powodu znacznej ilości przechowywanych powtórek i danych gry, Jstris wymaga mocnego serwera. Wszystkie darowizny są bardzo mile widziane i pozwalają Jstris działać dalej - zobacz sekcję [O nas](/about) by dowiedzieć się więcej.

[image2]: ./images/guide-intro.png "introduction"
[image4]: ./images/image4.png "MisaMino bot in opponents view"
[image8]: ./images/image8.png "speedometer icon for Speed Limit Rooms"
[image5]: ./images/image5.png "the lobby, where you can join and create rooms"
[image11]: ./images/image11.png "team game in progress"
[image7]: ./images/image7.png "Solid Garbage"
[image10]: ./images/image10.png "Unmessy (-100)"
[image1]: ./images/image1.png "Messy (100)"
[image9]: ./images/image9.png "game results table"
